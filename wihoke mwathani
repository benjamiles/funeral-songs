wihoke Mwathani rugendo-ini
na umumenye wega utari nganja
ona wona thina tiga guoya
wi guoko-ini gwake ndukahotwo.

ndugathikiririe ndeto cia andu
riria wina hinya umenye wega
niwitikiritio umenyithie andu
Jesu ni mukuri wa kirindi

aria mari mbere rugendoini
mbaara ya miiri maikaire atia
na kwari mathina rugendoini
na miago na ikeno cia guku thi.

hingo ciothe marumagirira
roho mutongoria maiyuritwo
ni wathiki muingi rugendo=ini
nginya mbara ya thi.

mundu witu tiga kuyaniria
uthamaki wa roho na wa mwiri
ndungihotaniria ndaguthaitha
tigana na mwiri uthii rugendo

na ukire na ngoro umenye wega
meciria ma mwiri mendaga atia
mendaga gutiga waga muoyo
na mwiri ugathikwo utuike tiri

cuthiriria Jesu mwendwa witu
ritwa riake etagwo 'wa mathina'
niatoririe magerio na thina
niguo tugakinya iguru kwa Ngai.

aria maregire uhoro wa ma
makiuga ni ahuthii rugendo-ini
matiri na utuuro gwa ithe witu
okuria metereirwo no mwaki-ini.

